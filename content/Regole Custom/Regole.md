### Azione di Spinta
Un personaggio può usare la sua azione bonus per spingere indietro una creatura a 1,5 metri da lui. Deve effettuare un tiro su Forza (Atletica) e se ci riesce spinge indietro la creatura di un numero di metri pari alla metà del punteggio di Forza del personaggio. La CD del tiro è 15 se si tratta di una creatura della stessa taglia del personaggio, 10 se è di una taglia più piccola e 20 se è di una taglia più grande. Un personaggio non può spingere una creatura che è due taglie più grande.

### Azione di Salto
Un personaggio può usare la sua azione bonus e 3 metri di movimento per saltare in un punto. La distanza del salto in metri è pari alla metà del punteggio di Forza del personaggio. 

### Colpo Critico
- I danni dell'attacco base vengono presi al massimo, mentre i dadi extra del Colpo Critico vengono tirati;

- Una creatura che subisce un Colpo Critico deve lanciare un dado in base al tipo di arma con cui ha subito il colpo e subisce un tipo di lesione descritto nella tabella *lesioni persistenti*. 

##### Lesioni Persistenti
|  d20  | Lesione                                                                                                                                                                                                                                                                                                                                                                                                                                                                                     |
| :---: | :------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------ |
|   1   | **Perdita di un Occhio.** Il personaggio subisce svantaggio alle prove di Saggezza (Percezione) basate sulla vista e ai tiri per colpire a distanza. Alcune magie come l'incantesimo *rigenerazione* possono ripristinare l'occhio perduto. Se il personaggio non ha più occhi dopo avere subito questa lesione, diventa accecato.                                                                                                                                                          |
|   2   | **Perdita di un Braccio o di una Mano.** Il personaggio non può più impugnare nulla a due mani e può impugnare un solo oggetto alla volta. Alcune magie come l'incantesimo *rigenerazione* possono ripristinare l'appendice perduta.                                                                                                                                                                                                                                                        |
|   3   | **Perdita di un Piede o di una Gamba.** La velocità a piedi del personaggio è dimezzata. Il personaggio deve inoltre usare un bastone o una stampella per muoversi, a meno che non possieda una gamba di legno o un'altra protesi. Il personaggio cade a terra prono dopo avere usato l'azione di Scatto e subisce svantaggio a tutte le prove di Destrezza effettuate per restare in equilibrio. Alcune magie come l'incantesimo *rigenerazione* possono ripristinare l'appendice perduta. |
|   4   | **Azzoppato.** La velocità a piedi del personaggio è ridotta di 1,5 metri. Il personaggio deve effettuare un tiro salvezza su Destrezza con CD 10 dopo aver usato l'azione di Scatto. Se lo fallisce, cade a terra prono. La guarigione magica rimuove l'azzoppamento.                                                                                                                                                                                                                      |
|  5-7  | **Lesione Interna.** Ogni volta che il personaggio tenta un'azione in combattimento, deve effettuare un tiro salvezza su Costituzione con CD 15. Se lo fallisce, perde l'azione e non può usare reazioni fino all'inizio del suo turno successivo. La lesione viene curata se il personaggio riceve una guarigione magica o se trascorre dieci giorni a completo riposo.                                                                                                                    |
| 8-10  | **Costole Rotte.** Questa lesione ha lo stesso effetto della Lesione Interna soprastante, ma il tiro salvezza si effettua con CD 10.                                                                                                                                                                                                                                                                                                                                                        |
| 11-13 | **Cicatrice Orribile.** Il personaggio resta sfigurato al punto che la ferita è difficile da celare. Il personaggio subisce svantaggio alle prove di Carisma (Persuasione) e dispone di vantaggio alle prove di Carisma (Intimidire). Le magie di guarigione di livello pari o superiore al 6°, come *guarigione* e *rigenerazione*, rimuovono la cicatrice.                                                                                                                                |
| 14-16 | **Ferita Purulenta.** Il massimo dei punti ferita del personaggio si riduce di 1 per ogni 24 ore in cui la ferita persiste. Se il suo massimo dei punti ferita scende a 0, il personaggio muore. La ferita viene curata se il personaggio riceve una guarigione magica. In alternativa, qualcuno può medicare la ferita ed effettuare una prova di Saggezza (Medicina) con CD 15 ogni 24 ore. Dopo dieci successi, la ferita è curata.                                                      |
| 17-20 | **Cicatrice Minore.** Questa cicatrice non ha alcun effetto nocivo. Le magie di guarigione di livello pari o superiore al 6°, come *guarigione* e *rigenerazione*, rimuovono la cicatrice.                                                                                                                                                                                                                                                                                                  |
### Creazione di Pergamene
Un incantatore è in grado di creare pergamene usando i suoi punti Mana. Per farlo, deve avere competenza in Arcano e deve avere le componenti materiali per lanciare l'incantesimo. Se supera un tiro sull'abilità di Arcano, il tempo per la creazione della pergamena diventa un'ora, altrimenti deve consultare la tabella *Creare una Pergamena* per il costo in mo e per il tempo di creazione.

##### Creare una Pergamena
| Livello dell'Incantesimo | Tempo | Costo |
|:-----------------:|:----------|-----------------:|
| Trucchetto        | 4 ore                | 15 mo            |
| 1°                | 4 ore                | 25 mo            |
| 2°                | 8 ore                | 50 mo            |
| 3°                | 12 ore               | 100 mo           |
| 4°                | 16 ore               | 200 mo           |
| 5°                | 20 ore               | 500 mo           |
| 6°                | 1 giorno             | 1000 mo          |
| 7°                | 1 giorno e 4 ore     | 2000 mo          |
| 8°                | 1 giorno e 12 ore    | 3000 mo          |
| 9°                | 2 giorni             | 5000 mo          |
### Danni Massicci
Quando una creatura subisce da una singola fonte un ammontare di danni pari o superiore alla metà del suo massimo dei punti ferita, deve superare un tiro salvezza su Costituzione con CD 15, altrimenti subisce un effetto casuale determinato da un tiro sulla tabella *Traumi*. 

##### Traumi
| d10   | Effetto                                                                          |
|:-----:|:---------------------------------------------------------------------------------|
| 1     | La creatura scende a 0 punti ferita.                                             |
| 2-3   | La creatura scende a 0 punti ferita ma è stabile.                                |
| 4-5   | La creatura è stordita fino alla fine del suo turno successivo.                  |
| 6-7   | La creatura non può effettuare reazioni e subisce svantaggio ai tiri per colpire e alle prove di caratteristica fino alla fine del suo turno successivo.       |
| 8-10  | La creatura non può effettuare reazioni fino alla fine del suo turno successivo. |
### Esaustione a Terra
Quando una creatura raggiunge i 0 punti ferita e viene in seguito stabilizzata, riceve un livello di esaustione.

### Fiancheggiamento
Il Fiancheggiamento, invece di dar vantaggio ai personaggi che circondano una creatura, gli da un bonus al tiro per colpire pari a +2 per ogni alleato che partecipa al fiancheggiamento.

### Iniziativa
Nei combattimenti ci sono soltanto due turni: i giocatori e i nemici. I turni dei giocatori possono essere giocati in ogni ordine così che i giocatori possano coordinarsi in modo più efficiente. I tiri salvezza contro la morte vengono tirati all'inizio del turno dei giocatori. Sarà il DM a determinare chi inizia il primo turno di combattimento.

### Linguaggi
I personaggi conoscono un numero di linguaggi aggiuntivi a quello concesso dalla razza e dal background pari al modificatore di Intelligenza.

### Mana
Ogni incantesimo ha un costo in punti basato sul suo livello. La tabella *Costo in Punti Mana* riassume il costo in punti incantesimo degli slot dal 1° al 9° livello. I trucchetti non richiedono slot e quindi non hanno bisogno di punti incantesimo.

Il personaggio non può ridurre il totale dei suoi punti incantesimo a meno di 0 e recupera tutti i punti incantesimo spesi quando completa un riposo lungo.

Gli incantesimi di livello pari o superiore al 6° sono particolarmente logoranti da lanciare. Per quanto riguarda il 6° e il 7° livello, l'incantatore è in grado di lanciare massimo due incantesimi di quel livello ogni riposo lungo, mentre per quanto riguarda l'8° e il 9° livello, può lanciare soltanto un incantesimo a livello ogni riposo lungo. Il numero di punti incantesimo che un personaggio può spendere dipendono dal suo livello come incantatore, come mostrato dalla tabella *Punti Mana per Incantatori*. Il livello del personaggio determina anche lo slot incantesimo di massimo livello che egli può creare. Anche se il personaggio disponesse di punti a sufficienza per creare uno slot superiore a quel massimo, non gli è consentito di farlo.

La tabella *Punti Mana per Incantatore* si applica a bardi, chierici, druidi, maghi e stregoni. Nel caso dei paladini, degli artefici e dei ranger, si guarda la tabella *Punti Mana per Mezzi Incantatori*, ma gli Artefici possiedono 4 punti mana anche al 1° livello. Nel caso di un guerriero (Cavaliere Mistico) o di un ladro (Mistificatore Arcano), si guarda la tabella *Punti Mana per Incantatori Marziali*. 

Questo sistema può essere applicato anche ai mostri che lanciano incantesimi usando slot incantesimo, ma questo uso è sconsigliato. Tenere il conto dei punti incantesimo spesi da ogni mostro può risultare fastidioso.

##### Costo in Punti Mana
| Livello dell'Incantesimo | Costo in Punti |
| :----------------------: | :------------: |
|            1°            |       2        |
|            2°            |       3        |
|            3°            |       5        |
|            4°            |       6        |
|            5°            |       7        |
|            6°            |       9        |
|            7°            |       10       |
|            8°            |       11       |
|            9°            |       13       |

##### Punti Mana per Incantatori
| Livello di Classe | Punti Mana | Livello Massimo dell'Incantesimo |
|:-----------------:|:----------:|:-----------------:|
| 1°                | 4          | 1°                |
| 2°                | 6          | 1°                |
| 3°                | 14         | 2°                |
| 4°                | 17         | 2°                |
| 5°                | 27         | 3°                |
| 6°                | 32         | 3°                |
| 7°                | 38         | 4°                |
| 8°                | 44         | 4°                |
| 9°                | 57         | 5°                |
| 10°               | 64         | 5°                |
| 11°               | 73         | 6°                |
| 12°               | 73         | 6°                |
| 13°               | 83         | 7°                |
| 14°               | 83         | 7°                |
| 15°               | 94         | 8°                |
| 16°               | 94         | 8°                |
| 17°               | 107        | 9°                |
| 18°               | 114        | 9°                |
| 19°               | 123        | 9°                |
| 20°               | 133        | 9°                |
##### Punti Mana per Mezzi Incantatori
| Livello di Classe | Punti Mana | Livello Massimo dell'Incantesimo |
|:-----------------:|:----------:|:-----------------:|
| 1°                | --         | --                |
| 2°                | 4          | 1°                |
| 3°                | 6          | 1°                |
| 4°                | 6          | 1°                |
| 5°                | 14         | 2°                |
| 6°                | 14         | 2°                |
| 7°                | 17         | 2°                |
| 8°                | 17         | 2°                |
| 9°                | 27         | 3°                |
| 10°               | 27         | 3°                |
| 11°               | 32         | 3°                |
| 12°               | 32         | 3°                |
| 13°               | 38         | 4°                |
| 14°               | 38         | 4°                |
| 15°               | 44         | 4°                |
| 16°               | 44         | 4°                |
| 17°               | 57         | 5°                |
| 18°               | 57         | 5°                |
| 19°               | 64         | 5°                |
| 20°               | 64         | 5°                |
##### Punti Mana per Incantatori Marziali
| Livello di Classe | Punti Mana | Livello Massimo dell'Incantesimo |
|:-----------------:|:----------:|:-----------------:|
| 1°                | --         | --                |
| 2°                | --         | --                |
| 3°                | 4          | 1°                |
| 4°                | 6          | 1°                |
| 5°                | 6          | 1°                |
| 6°                | 6          | 1°                |
| 7°                | 14         | 2°                |
| 8°                | 14         | 2°                |
| 9°                | 14         | 2°                |
| 10°               | 17         | 2°                |
| 11°               | 17         | 2°                |
| 12°               | 17         | 2°                |
| 13°               | 27         | 3°                |
| 14°               | 27         | 3°                |
| 15°               | 27         | 3°                |
| 16°               | 32         | 3°                |
| 17°               | 32         | 3°                |
| 18°               | 32         | 3°                |
| 19°               | 38         | 4°                |
| 20°               | 38         | 4°                |
### Pozioni di Salute
Un personaggio può usare un'azione o un'azione bonus per consumare una pozione di salute. Se utilizza l'azione bonus, lancia i dadi normalmente, se invece utilizza l'azione, non lancia i dadi e prende il risultato più alto possibile. 

Un ladro con il privilegio *azione scaltra*, può usare l'azione bonus per bere la pozione e curarsi comunque del risultato massimo.

Inoltre, un personaggio può lanciare come attacco una pozione di salute ad una creatura che può vedere entro la sua portata di lancio e curare la creatura come se essa avesse usato un'azione bonus per bere la pozione.

### Resurrezione
Se viene resuscitata una creatura di livello o CR minore di 5, deve effettuare un tiro salvezza su Costituzione con CD 15. Se lo supera resuscita altrimenti il suo corpo e la sua anima vengono irrimediabilmente disintegrati.

Se invece si prova a resuscitare una creatura più potente, essa subisce una penalità ai suoi punti ferita massimi di un totale della metà dei suoi dadi vita fino al prossimo riposo lungo. Inoltre subisce 3 livelli di esaustione.

### Sintonia
Per entrare in sintonia con un oggetto magico, è possibile farlo spendendo 1 riposo breve, oppure il personaggio può effettuare una prova di caratteristica su Intelligenza (Arcano) per farlo in 10 minuti. La CD del tiro varia in base alla rarità dell'oggetto magico in questione, come riportato nella tabella *CD Sintonia Rapida*. Inoltre il numero minimo di oggetti con cui una creatura può entrare in sintonia è 3, ma questo numero può essere sostituito, se maggiore, dal modificatore di Intelligenza del personaggio.

##### CD Sintonia Rapida
| Rarità dell'Oggetto | Difficoltà |     |
| :------------------ | :--------: | --- |
| Comune              |     10     |     |
| Non Comune          |     11     |     |
| Raro                |     15     |     |
| Molto Raro          |     17     |     |
| Leggendario         |     20     |     |
| Divino              |     25     |     |
| Mondiale            |     30     |     |
### Punti Eroe
Un personaggio parte con 5 punti eroe al 1° livello. Ogni volta che il personaggio acquisisce un livello, perde gli eventuali punti eroe non spesi e ne ottiene un nuovo totale pari a 5 + la metà del livello del personaggio.

Un personaggio può spendere un punto eroe ogni volta che effettua un tiro per colpire, una prova di caratteristica o un tiro salvezza. Il giocatore può spendere il punto eroe dopo aver effettuato il tiro, ma prima di applicare qualsiasi risultato. Spendendo il punto eroe, il giocatore ha diritto a tirare un d6 e ad aggiungerlo al d20, potenzialmente trasformando un fallimento in un successo. Un giocatore può spendere solo un punto eroe per tiro.

### Punti Esperienza
I Punti Esperienza non sono necessari per aumentare il livello del personaggio, bensì vengono spesi per poter attivare alcuni effetti magici di alcuni oggetti molto potenti o, in alternativa, per acquisire un talento.

### Talento Gratis
Al 1° livello ogni personaggio può scegliere un talento a scelta. Questo non va a sostituire l'aumento dei punteggi di caratteristica della razza, quindi un umano può tranquillamente ricevere due talenti al 1° livello se sceglie di prendere un talento anche con il privilegio della sua razza facendo a meno dell'aumento dei punteggi di caratteristica.

### Vantaggio ai Tiri Caratteristica
La classe, la sottoclasse, la razza e il background conferiscono vantaggio in certe prove di caratteristica decise dal DM dove queste elencate hanno una rilevanza.