### Berserker
La Sottoclasse del barbaro *Berserker* del Manuale del Giocatore viene modificata come riportato qui:

Per alcuni barbari, l’ira è un mezzo per raggiungere un fine, e quel fine è la violenza. Il Cammino del Berserker è un cammino di furia indiscriminata, grondante di sangue. Quando un barbaro entra nell'ira del berserker, si esalta nel caos della battaglia, ignorando la propria salute e la propria incolumità.

#### Frenesia
A partire da quando sceglie questo cammino al 3° livello, il barbaro può entrare in frenesia quando entra in ira. Se lo fa, per la durata della sua ira può effettuare un singolo attacco con un'arma da mischia come azione bonus in ognuno dei suoi turni successivi dopo di questo.

#### Ira Incontenibile
A partire dal 6° livello, il barbaro non può essere affascinato o spaventato mentre è in ira. Se è affascinato o spaventato quando entra in ira, quell'effetto è sospeso per tutta la durata dell'ira.

#### Presenza Intimidatoria
A partire dal 10° livello, il barbaro può usare la sua azione per spaventare qualcuno con la sua presenza minacciosa. Quando lo fa, sceglie una creatura che egli sia in grado di vedere entro 9 metri. Se la creatura può vedere o sentire il barbaro, deve superare un TS di Saggezza (CD pari a 8 + il bonus di competenza del barbaro + il modificatore di Carisma del Barbaro), altrimenti sarà spaventata dal barbaro fino alla fine del turno successivo di quest'ultimo. Nei turni successivi, il barbaro può usare la sua azione per estendere la durata di questo effetto sulla creatura spaventata fino alla fine del proprio turno successivo. Questo effetto si esaurisce se la creatura termina il suo turno fuori dalla linea di vista o oltre 18 metri di distanza dal barbaro.
Se la creatura riesce il suo tiro salvezza, il barbaro non può più usare questo privilegio su quella creatura per 24 ore.

#### Ritorsione
A partire dal 14° livello, quando il barbaro subisce danni da una creatura che si trova entro 1,5 metri da lui, può usare la sua reazione per effettuare un attacco con un'arma da mischia contro quella creatura.

### Magia Selvaggia
La Sottoclasse dello stregone *Magia Selvaggia* del Manuale del Giocatore viene modificata come riportato qui:

La Magia Innata dello stregone deriva da una magia molto antica ormai dimenticata. Lo stregone potrebbe essere un discendente di una creatura molto antica e potrebbe averne ereditato una parte dei poteri. La magia per lui non è più la stessa e diventa un qualcosa di molto più potente e legato all'anima dello stregone. Tuttavia questo potere è troppo per una creatura mortale e quindi usare questa magia potrebbe avere risultati inaspettati.

#### Magia Primordiale
A partire da quando sceglie questa origine al 1° livello, lo stregone non possiede più punti mana, ma il quantitativo di punti mana che la sua classe dovrebbe avere, viene convertita in punti ferita e lo stregone deve usare i propri punti ferita per lanciare gli incantesimi. Tuttavia lo stregone non può lanciare una magia che lo porterebbe a 0 punti ferita o meno. Inoltre le sue magie non possono essere bersagliate dall'incantesimo *controincantesimo* in quanto la magia dello stregone è più antica di ogni altra magia.

#### Impulso di Magia Selvaggia
A partire dal 1° livello, lo stregone può sprigionare impulsi di magia incontrollata quando lancia i suoi incantesimi. Una volta per turno, ogni volta che lo stregone lancia un incantesimo di livello pari o superiore al 1°, deve lanciare 1d6 e se il risultato è pari o maggiore di 5, allora deve tirare sulla tabella "Impulsi di Magia Selvaggia" per generare un effetto magico. Se quell'effetto è un incantesimo, è troppo potente per essere influenzato dalla Metamagia, e se normalmente richiede concentrazione, in questo caso non richiede concentrazione; l'incantesimo permane per la sua durata completa. Tuttavia, se l'effetto di Magia Selvaggia bersaglia una creatura che controlla o possiede un oggetto di rarità Mondiale, allora non ha alcun effetto, ad eccezion fatta dello stregone stesso.

#### Piegare la Fortuna
A partire dal 6° livello, lo stregone sviluppa la capacità di alterare il fato usando la sua Magia Selvaggia. Quando un'altra creatura che lo stregone sia in grado di vedere effettua un tiro per colpire, una prova di caratteristica o un tiro salvezza, lo stregone può usare la sua reazione e spendere 2 punti stregoneria per tirare 1d8 e applicare il risultato ottenuto come bonus o penalità (a sua scelta) al tiro della creatura. Può farlo dopo che la creatura ha effettuato il tiro, ma prima che qualsiasi effetto del tiro si verifichi.

#### Caos Primordiale
Al 14° livello, la magia dello stregone diventa troppo potente per essere controllata. Ogni volta che tira sulla tabella "Impulsi di Magia Selvaggia" deve tirare due volte e applicare entrambi gli effetti.

#### Bombardamento Primordiale
A partire dal 18° livello, l'energia primordiale degli incantesimi dello stregone si intensifica. Quando lo stregone tira per i danni di un incantesimo e ottiene il più alto numero possibile su qualsiasi dado, può tirare quei dadi di nuovo e aggiungere il nuovo risultato ai danni. Può utilizzare questo privilegio soltanto una volta per turno.

##### Impulsi di Magia Selvaggia
| d100 | Effetto |
|:----------------|:--|
| 01-02 | Lo stregone tira su questa tabella all'inizio di ogni suo turno per il minuto successivo, ignorando questo risultato ai tiri successivi. |
| 03-04 | Per il minuto successivo, lo stregone è in grado di vedere qualsiasi creatura invisibile, se dispone di linea di vista fino ad essa. |
| 05-06 | Un modron scelto e controllato dal DM compare in uno spazio libero a 1,5 metri dallo stregone, poi scompare 1 minuto dopo.
| 07-08 | Lo stregone lancia *palla di fuoco* come icnantesimo di 3° livello centrato su se stesso ma egli non subisce danni.
| 09-10 | Lo stregone lancia *dardo incantato* come incantesimo di 5° livello. |
| 11-12 | Lo stregone lancia un d10. Se il risultato è dispari diventa di una taglia più piccola, se è pari, diventa di una taglia più grande. |
| 13-14 | Lo stregone lancia *confusione* centrato su se stesso. |
| 15-16 | Per il minuto successivo, lo stregone recupera 5 punti ferita all'inizio di ogni suo turno. |
| 17-18 | Lo stregone può usare un soffio draconico del Drago d'Ametista per 1 minuto. |
| 19-20 | Lo stregone lancia l'incantesimo *unto*. |
| 21-22 | Le creatura subiscono svantaggio ai tiri salvezza contro il prossimo incantesimo che sia lanciato dallo stregone nel minuto successivo e che richieda un tiro salvezza. |
| 23-24 | La pelle dello stregone si tinge di una tonalità di verde. Un incantesimo *rimuovi maledizione* può porre termine a questo effetto. |
| 25-26 | Un occhio appare sulla fronte dello stregone per il minuto successivo. Durante quel periodo, lo stregone dispone di vantaggio alle prove di Saggezza (Percezione) basate sulla vista. |
| 27-28 | Per il minuto successivo, tutti gli incantesimi dello stregone con il tempo di lancio pari a 1 azione possono essere lanciati anche con un azione bonus. |
| 29-30 | Lo stregone si teletrasporta fino a 18 metri di distanza, in uno spazio libero a sua scelta che egli sia in grado di vedere. |
| 31-32 | Lo stregone viene trasportato sul Piano Astrale fino alla fine del suo turno successivo, poi ritorna nello spazio che occupava in precedenza o nello spazio libero più vicino, se quello spazio è ora occupato. |
| 33-34 | Lo stregone massimizza i danni del successivo incantesimo che infligge danni e che lancerà entro il minuto successivo. |
| 35-36 | Lo stregone tira 1d4. Il risultato del tiro determina quante volte può lanciare il prossimo incantesimo senza usare punti mana. |
| 37-38 | 1d6 flumph controllati dal DM appaiono su altrettanti spazi liberi entro 18 metri dallo stregone e sono spaventati da lui. Svaniscono dopo 1 minuto. |
| 39-40 | Lo stregone recupera 2d10 punti ferita. |
| 41-42 | Un oggetto magico casuale compare nelle mani dello stregone. |
| 43-44 | Per il minuto successivo, lo stregone può teletrasportarsi di un massimo di 6 metri come azione bonus in ognuno dei suoi turni. |
| 45-46 | Lo stregone lancia *armatura di Agathys* su se stesso. |
| 47-48 | Un unicorno controllato dal DM appare in uno spazio etro 1,5 metri dallo stregone, poi scompare 1 minuto dopo. |
| 49-50 | Lo stregone perde la voce per il minuto successivo ma può comunque lanciare gli incantesimi. |
| 51-52 | Uno scudo spettrale fluttua accanto allo stregone per il minuto successivo, conferendogli un bonus di +2 alla CA e l'immunità a *dardo incantato*. |
| 53-54 | Lo stregone è immune all'intossicazione alcolica per i 5d6 giorni successivi. |
| 55-56 | Lo stregone lancia l'incantesimo *arma spirituale*. |
| 57-58 | Per il minuto successivo, ogni effetto infiammabile toccato dallo stregone e che non sia indossato o trasportato da un'altra creatura prende fuoco. |
| 59-60 | Lo stregone recupera i punti mana dell'incantesimo di livello più basso che ha speso. |
| 61-62 | Per il minuto successivo, lo stregone deve gridare quando parla. |
| 63-64 | Lo stregone lancia *nube di nebbia* centrato su se stesso. |
| 65-66 | Fino a tre creature scelte dallo stregone e situate entro 9 metri da lui subiscono 4d10 danni da fulmine. |
| 67-68 | Lo stregone prova a spaventare la creatura più vicina a lui fino alla fine del suo prossimo turno. La CD è quella dei tiri salvezza per gli incantesimi dello stregone. |
| 69-70 | Ogni creatura entro 9 metri dallo stregone diventa invisibile per il minuto successivo. L'invisibilità su una creatura termina quando quella creatura attacca o lancia un incantesimo. |
| 71-72 | Lo stregone ottiene resistenza a tutti i danni per il minuto successivo. |
| 73-74 | Una creatura casuale entro 18 metri dallo stregone diventa avvelenata per 1d4 ore. |
| 75-76 | Lo stregone risplende di luce intensa entro un raggio di 9 metri per il minuto successivo. Ogni creatura che termina il suo turno entro 1,5 metri dallo stregone è accecata fino alla fine del proprio turno successivo. |
| 77-78 | Lo stregone lancia *metamorfosi* su se stesso. |
| 79-80 | Farfalle e petali di fiori illusori fluttuano nell'aria entro 3 metri dallo stregone per il minuto successivo. |
| 81-82 | Lo stregone può effettuare un'azione aggiuntiva immediatamente. |
| 83-84 | Ogni creatura entro 9 metri dallo stregone subisce 1d10 danni necrotici. Lo stregone recupera un numero di punti ferita pari alla somma dei danni necrotici inferti. |
| 85-86 | Lo stregone lancia *immagine speculare*. |
| 87-88 | Lo stregone lancia *volare* su una creatura casuale situata entro 18 metri da lui. |
| 89-90 | Lo stregone diventa invisibile per il minuto successivo. Durante quel periodo le altre creature non possono udirlo. L'invisibilità termina se lo stregone attacca o lancia un incantesimo. |
| 91-92 | Se lo stregone muore entro il minuto successivo, torna in vita immediatamente, come per l'effetto dell'incantesimo *reincarnazione*.
| 93-94 | La taglia dello stregone aumenta di una categoria per il minuto successivo.
| 95-96 | Lo stregone e tutte le creature a 9 metri da lui ottengono resistenza ai danni perforanti per il minuto successivo. |
| 97-98 | Lo stregone è circondato da una debole musica eterea per il minuto successivo.
| 99-00 | Lo stregone recupera tutti i punti stregoneria spesi.
### L'imperituro
La Sottoclasse dell'warlock *L'imperituro* della Guida degli Avventurieri alla Costa della Spada viene modificata come riportato qui:

La morte non ha alcun potere sul patrono del warlock, che è riuscito ad accedere ai segreti della vita eterna, anche se tali segreti, come sempre accade con il potere, esigono un prezzo. L'Imperituro, in passato un semplice mortale, ha visto avvicendarsi molte vite come le stagioni, come i fugaci bagliori dell'infinito alternarsi tra il giorno e la notte. Ora conosce i segreti più antichi e può condividerli, incluso il segreto della vita e della morte. Gli esseri di questo tipo includono: Vecna, Signore della Mano e dell'Occhio; il temibile Iuz; la regina-lich dVol; la Corte dei Senzamorte di Aerenal; Vlaakith, regina-lich dei githyanki e il mago senza morte Fistandantalus.

Nei Reami, i patroni Imperituri includono Larloch il Re delle Ombre, il leggendario signore della Cripta del Warlock, e Gilgeam, il Dio-Sovrano dell'Unther.

#### Lista Ampliata degli Incantesimi
L'imperituro consente al warlock di accedere a una lista ampliata di incantesimi quando deve apprendere un incantesimo da warlock. Il warlock aggiunge gli incantesimi seguenti alla sua lista degli incantesimi da warlock.

##### Incantesimi Ampliati dell'Imperituro
| Livello dell'Incantesimo | Incantesimi |
|:----:|:-------------------------------------------|
|  1°  | *raggio di infermità*, *vita falsata*      |
|  2°  | *cecità/sordità*, *silenzio*               |
|  3°  | *morte apparente*, *parlare con i morti*   |
|  4°  | *aura di vita*, *interdizione alla morte*  |
|  5°  | *conoscenza delle lleggende*, *contagio*   |

#### In Mezzo ai Morti
A partire dal 1° livello, il warlock apprende il trucchetto *salvare i morenti*, che conta per lui come trucchetto da warlock. Dispone inoltre di vantaggio ai tiri salvezza contro qualsiasi malattia.

In aggiunta, le creature che possono essere spaventate hanno difficoltà a ferirlo. Se una creatura non immune alla condizione spaventato bersaglia direttamente il warlock con un attacco o un incantesimo dannoso, il warlock può usare la sua reazione per fargli effettuare un tiro salvezza su Saggezza contro la CD del tiro salvezza degli incantesimi del warlock (la creatura non deve effettuare il tiro salvezza quando include il warlock in un'area d'effetto, come nel caso dell'esplosione di una *palla di fuoco*). Se la creatura fallisce il tiro salvezza, deve scegliere un nuovo bersaglio o rinunciare a bersagliare qualcuno all'infuori del warlock, potenzialmente sprecando l'attacco o l'incantesimo. Se supera il tiro salvezza, la creatura è immune a questo effetto per 24 ore. Inoltre, una creatura diventa immune a questo effetto per 24 ore se il warlock lo bersaglia con un  attacco o un incantesimo dannoso.

#### Sfidare la Morte

A partire dal 6° livello, il warlock può acquisire vitalità quando inganna la morte o quando aiuta qualcun altro a ingannarla. Il warlock può recuperare un ammontare di punti ferita pari a 1d8 + il suo modificatore di Costituzione (fino a un minimo di 1 punto ferita) quando supera un tiro salvezza contro la morte o quando stabilizza una creatura con *salvare i morenti*.

Il warlock può usare questo privilegio un numero di volte pari al suo bonus competenza che si ricaricano quando completa un riposo lungo.

#### Natura Imperitura
A partire dal 10° livello, il warlock può trattenere il respiro a tempo indeterminato e non ha bisogno di mangiare, bere o dormire, sebbene abbia comunque bisogno di riposare per ridurre l'indebolimento e tragga ancora beneficio dal completamento di un riposo breve o lungo.

Inoltre, il warlock invecchia a un ritmo più lento. Per ogni 10 anni che passano, il suo corpo invecchia solo di 1 anno ed è immune alle forme di invecchiamento magico.

#### Vita indistruttibile
Il Warlock al 14° livello condivide alcuni dei segreti più potenti dell’Imperituro. Nel suo turno, può usare un’azione bonus per recuperare un ammontare di punti ferita pari a 1d8 + il suo livello da warlock. Inoltre, se mette una parte recisa del suo corpo al proprio posto quando usa questo privilegio, quella parte si riattacca. 

Il warlock può usare questo privilegio un numero di volte pari al suo bonus competenza che si ricaricano quando completa un riposo lungo.